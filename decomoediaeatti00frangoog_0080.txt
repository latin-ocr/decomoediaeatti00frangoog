..63...

inter Aristophanem et Eupoliu de Equitibus fabula. Qua de re
sagaciter disseruit in Hermae vol. XIlI Kirchhoffius, aquo tamen
nonnullis in rebus dissentio.

——-—-—.—-—

cernicinum I

ad p. 12.

Operae pretium est accuratius quaerere quomodo singuli
poetae spectatores de choro certiores feceriut. Atque Aeschylus
quidem variis modis usus in Prometheo (114 sq.) et Choephoris
(10 sq.) rem sic instituit, ut ea persona quae in scaeua adest
de choro appropinquante nonnulla verba iaciat. In Eumenidibus
sacerdos e sacro prodiens chori speciem describit3 paulopost
ipsi spectatores eum conspiciunt. Alius generis sunt ceterae
quattuor fabulae: in Septem et Agamemnone chori nulla mentio
fit, quoad ipse scaenam ingrediens qualis sit exponit. Idem
cadere apparet in Supplices et Persas, quae ab ipsa parodo
initium capiant. Quae ratio in posterioribus fabulis sola lere
usuvenit: sic iu Sophoclis fabulis quinque, Ant. Ai. Trach. El.
Phil.,· ubi ne verbo quidem chorus aute parodum commemoratur.
Solae hac ab regula discedunt duae Oedipi fabulae. In altera
Oedipus (144) contionem convocare iubet; convocati senes paulo
post adsunt. Iu Goloueo autem (78 sq.) ξένος ille paganos suos
arcessiturum se esse pronuntiat, ita ut spectatores chorum ac-
cedentemsatis noverint. — Accurate autem ad normam quan·
dam singulis aetatibus hanc rem exaequavit Euripides. Novem
enim in fabulis, quae omnes ante annum 411 iere actae sunt -
dico Alc. Med. Hipp. Hec. Herc. Andr. Jon. Et. Hel. - plane
ut in Aeschyleis quattuor, Sophocleis quinque fit, spectatores de
choro prorsus nihil sciunt, donec ipse adest quidque velit narrat.
Accedit Iph. Aul, quam ut post poetae mortem demum actam
esse constet, ita de tempore quo scripta sit nihil compertum
habemus. Plane in contrarium res versa est in omnibus ceteris
fabulis post annum 411 actis. Sunt Iph. T. Phoen. Or. Bacch.
Ibi enim semper ea persona quae in scaena agit aut chorum
paulo post adventurum esse praedicit et quibus ex hominibus

 

